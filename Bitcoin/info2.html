<h1>การขุด Bitcoin คืออะไร และมันทำงานอย่างไร</h1>
<p>
<br>
&emsp;การขุด Bitcoin คืออะไร และมันทำงานอย่างไร การขุดเกิดขึ้นจากผู้คนทั่วโลกที่กำลังส่งบิทคอยน์หากันผ่านระบบเครือข่ายบล็อกเชนของบิทคอยน์ ถ้าหากไม่มีผู้ที่คอยทำการบันทึกประวัติการส่งบิทคอยน์หากัน ก็จะไม่มีใครสามารถรู้ได้เลยว่าใครเป็นคนส่ง ใครเป็นคนรับ ระบบเครือข่ายของบิทคอยน์ช่วยจัดการสิ่งเหล่านี้โดยการเก็บข้อมูลธุรกรรมการส่งบิทคอยน์ที่ส่งหากันในช่วงระยะเวลาใดระยะเวลาเหนึ่ง โดยข้อมูลนี้จะถูกว่า “บล็อก” มันเป็นหน้าที่ของเครื่องขุดในการช่วยคอนเฟิร์มการทำธุรกรรมบิทคอยน์ (confirm transaction) และทำการบันทึกลงไปในสมุดบัญชีกลางหรือ general ledger ปลอดภัยหายห่วงด้วย Hash สมุดบัญชีกลางมีหน้าที่คอยเก็บบล็อกที่ยาวเป็นหางว่าว โดยทั้งสองอย่างนี้เมื่อมารวมกันจะเรียกว่า “บล็อกเชน” (blockchain) ซึ่งแปลเป็นไทยคือโซ่ของบล็อกที่ต่อยาวเรียงกันไปเรื่อยๆ มันสามารถใช้เก็บบันทึกการส่งบิทคอยน์หากันทุกๆธุรกรรม จาก address หนึ่งสู่อีก address เมื่อไรก็ตามที่บล็อกใหม่ที่ใช้เก็บข้อมูลนั้นถูกสร้างขึ้นมา มันก็จะถูกนำไปใส่เพิ่มในบล็อกเชนที่บันทึกข้อมูลเกี่ยวกับการส่งบิทคอยน์หากันในเครือข่าย โดยตัวสำเนาของบล็อกที่ถูกอัพเดตแล้วจะสามารถที่จะถูกนำไปแจกจ่ายให้กับทุกคนหรือใครก็ได้ที่สนใจ เพื่อที่พวกเขาจะได้รู้ว่ามีการทำธุรกรรมอะไรบ้างเกิดขึ้น กระนั้น สมุดบัญชีกลางที่ดีจะต้องมีความน่าเชื่อถือสูง และการเก็บข้อมูลทุกอย่างถูกเก็บในรูปแบบของดิจิตอล คำถามคือเราจะแน่ใจได้อย่างไรว่าบล็อกเชนจะไม่สามารถถูกดัดแปลงหรือโกงได้? คำตอบนั้นอยู่ที่ miner หรือนักขุด และเมื่อบล็อกของธุรกรรมบิทคอยน์ถูกสร้างขึ้นมา เครื่องขุดก็จะนำมันมาประมวลผล โดยเครื่องขุดเหล่านั้นจะนำเอาข้อมูลจากบล็อกมาทำการเข้ารหัสสมการทางคณิตศาสตร์ เปลี่ยนให้มันมีรูปแบบอย่างอื่นที่มีขนาดสั้นกว่า โดยลักษณะของมันจะดูเหมือนกับตัวเลขผสมตัวหนังสือแบบสุ่มมั่วๆ สิ่งนี้คือสิ่งที่เรียกว่า hash โดย hash นั้นจะถูกเก็บเข้าไปในบล็อกเชนพร้อมกับบล็อกในเวลาเดียวกัน Hash มีรูปแบบที่น่าสนใจไม่น้อย เพราะเป็นเรื่องง่ายที่จะสร้างรหัส hash ออกมาสัก 1 ชุดจากข้อมูลของบล็อกบิทคอยน์ แต่มันกับเป็นเรื่องที่ยากมากจนถึงขั้นที่เรียกว่าเป็นไปไม่ได้เลยถ้าคุณต้องการที่จะอ่านข้อมูลของบล็อกนั้นจาก hash และถึงแม้ว่ามันจะเป็นเรื่องที่ง่ายที่จะสร้าง hash จากข้อมูลที่มีขนาดใหญ่ แต่ hash แต่ละ hash นั้นก็จะมีความแตกต่างกันออกไป ถ้าหากคุณเปลี่ยนข้อมูลของบิทคอยน์บล็อกเพียงแค่ 1 ตัวอักษรละก็ hash นั้นก็จะเปลี่ยนไปแบบทั้งแถบเลย
<br><br>
&emsp;บางครั้งเครื่องขุดนั้นไม่เพียงแต่ใช้ธุรกรรมจากโอนบิทคอยน์มาสร้าง hash แต่ข้อมูลบางชนิดนั้นก็ถูกใช้ด้วย โดยหนึ่งในข้อมูลที่ว่าคือ hash ของบล็อกตัวสุดท้ายที่ถูกเก็บอยู่ในบล็อกเชน เนื่องจากว่า hash ในแต่ละบล็อกนั้นถูกสร้างขึ้นมาโดยใช้ hash ของบล็อกก่อนหน้าของมัน 1 บล็อก มันจึงกลายเป็นเปรียบเสมือนตัวซีลจดหมายแบบดิจิตอลที่สามารถ ‘คอนเฟิร์ม’ ว่าบล็อกนี้และบล็อกก่อนหน้านี้ทุกๆบล็อกคือของจริงต้นฉบับ เพราะถ้าหากว่าคุณโกงหรือแอบเข้าไปปรับเปลี่ยน ทุกคนก็จะสามารถรู้ได้ แล้วถ้าหากคุณพยายามลองโกงธุรกรรมโดยการเปลี่ยนข้อมูลในบล็อกที่ได้ถูกเก็บแล้วในบล็อกเชน hash ของบล็อกนั้นก็จะถูกเปลี่ยนแปลง ถ้ามีใครคนอื่นเข้ามาตรวจสอบความถูกต้องของบล็กด้วยการกรันระบบ hashing  พวกเขาจะพบเลยว่า hash แตกต่างจากตัวก่อนหน้านี้ที่เคยถูกเก็บไว้ในบล็อกเชน และบล็อกนั้นก็จะเป็นที่รู้กันทันทีว่าเป็นของปลอม เนื่องด้วยการที่ hash ของแต่ละบล็อกถูกใช้เพื่อช่วยเหลือในการสร้าง hash ขอบล็อกตัวต่อไปในเชน การเข้าไปยุ่งหรือแก้ไขบล็อกที่ถูกเก็บอาจจะทำให้ hash ของบล็อกในตอนสุดท้ายออกมาผิดด้วยเช่นกัน และนั่นก็จะทำให้บล็อกในแต่ละบล็อกอื่นๆที่ต่อแถวมาเรื่อยๆผิดทั้งหมดเป็นหางว่าว และนั่นคือวิธีที่เครื่องขุดทำการ ‘ซีลปิดบล็อก’ โดยเครื่องขุดจะแข่งขันกันเองในเครือข่ายและใช้ซอฟต์แวร์ที่ถูกเขียนขึ้นมาเพื่อขุดบล็อกโดยเฉพาะทุกครั้งที่มีคนสามารถสร้าง hash ขึ้นมาได้โดยสมบูรณ์แบบ เขาจะได้รางวัลเป็นบิทคอยน์ 12.5 บิทคอยน์ บล็อกเชนจะถูกอัพเดต และทุกคนในเครือข่ายก็จะเห็นถึงการเปลี่ยนแปลง สิ่งนี้เป็นกำลังใจให้นักขุดได้ขุดต่อไป อีกทั้งยังช่วยคอนเฟิร์มธุรกรรมให้คนอื่นในเวลาเดียวกันด้วย แต่ปัญหาคือ มันเป็นเรื่องที่ง่ายมากที่จะสร้าง hash ขึ้นมาจากข้อมูลใดข้อมูลหนึ่ง เพราะคอมพิวเตอร์นั้นเก่งมากในการทำเรื่องแบบนี้ ดังนั้นระบบเครือข่ายของบิทคอยน์จึงต้องทำให้มันยากมากขึ้น มิฉะนั้นทุกคนก็สามารถจะ hashing ธุรกรรมเป็นร้อยๆบล็อกภายในเพียงแค่ไม่กี่วินาที และบิทคอยน์ทั้งหมด 21 ล้านบิทคอยน์ก็อาจจะถูกขุดหมดภายในเวลาไม่กี่นาที ดังนั้นกลุ่มนักพัฒนาบิทคอยน์สาธารณะจึงได้ตั้งกฎระเบียบเอาไว้ว่า จุดของบิทคอยน์ต้องทำให้มีระดับความยากขึ้น จึงออกมาเป็นระบบที่เรียกว่า ‘proof of work‘ หรือการพิสูจน์ด้วยผลงาน กลุ่มนักพัฒนาสาธารณะของบิทคอยน์จะไม่ยอมรับ hash เก่าที่ถูกเก็บมาแล้ว และจะเรียกร้อง hash ของบล็อกใหม่ๆที่ยังไม่ถูกขุดให้มีจำนวนเลขศูนย์ตามที่กำหนดไว้ในส่วนแรกสุดของ hash ดังนั้นจึงไม่สามารถมีใครคาดเดาได้ว่า hash จะออกมามีหน้าตาเป็นแบบไหนก่อนที่ขุดมันออกมาได้เลย โดยเมื่อไรก็ตามที่คุณทำการใส่ข้อมูลใหม่เข้าไปนั้น hash ก็จะเปลี่ยนไปทั้งแถวทันที โดยเครื่องขุดแล้วปกติจะไม่เข้าไปยุ่งกับข้อมูลธุรกรรมบนบล็อก แต่มันจะทำการเปลี่ยนข้อมูลที่ใช้เพื่อสร้าง hash โดยมันทำสิ่งนี้ด้วยการใช้ข้อมูลแบบสุ่มอื่นที่เรียกว่า ‘nonce’ โดยข้อมูลนี้ปกติจะถูกใช้กับข้อมูลธุรกรรมในการสร้าง hash โดยถ้าหาก hash ไม่ตรงกับ format ที่ถูกตั้งไว้ nonce ก็จะถูกเปลี่ยน และขั้นตอนการ hashing ก็จะถูกทำขึ้นมาใหม่ โดยขั้นตอนที่ว่านี้จะอาจจะเกิดขึ้นซ้ำแล้วซ้ำอีกไม่รู้จบจนกว่าจะหา nonce ที่ใช้งานได้จริง โดยเครื่องขุดทุกเครื่องบนเครือข่ายนั้นจะพยายามทำการประมวลผลธุรกรรมในเวลาเดียวกัน และนี้ก็คือวิธีที่นักขุดหารายได้
</p>