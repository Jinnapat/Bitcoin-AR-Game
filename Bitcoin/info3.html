<h1>การตรวจสอบธุรกรรมหรือ Block Confirmation คืออะไรและทำงานอย่างไร</h1>
<p>
<br>
&emsp;การตรวจสอบธุรกรรมหรือ Block Confirmation คืออะไรและทำงานอย่างไร
<br><br>
&emsp;สำหรับ Bitcoin ทุกๆ 10 นาที จะมี Block เกิดขึ้นใหม่บน Blockchain ของ Bitcoin ซึ่งแต่ละ Block จะสามารถบรรจุธุรกรรมได้ 1 MB  ตัวอย่างเช่น นายเอ ส่ง 1 Bitcoin ไปให้นายบี ธุรกรรมนี้จะยังคงสถานะ “unconfirmed” จน Block ใหม่จะถูกสร้างขึ้นมา หลังจาก Block ถูกสร้างขึ้นมาแล้วธุรกรรมจะได้รับการยืนยันและบรรจุลงไปใน Block จุดนี้สถานะจะเปลี่ยนจาก “unconfirmed” ไปเป็น “confirmed”
<br><br>
&emsp;การยืนยันธุรกรรม Block Confirmations ปกติหลังจาก Block ถูกสร้างขึ้นมาแล้ว เวลาดูสถานะจาก Blockexplorer จะเห็นเป็น “1 confirmations” ทั้งนี้รูปแบบที่ Wallet หรือ Exchange ต่างปฏิบัติกันเวลาทำการโอน Bitcoin จะมีการรอให้เกิดการสร้าง Block ใหม่ต่อไปอีก 3 – 6 Block หรือ จะเรียกว่า 3 – 6 confirmations ก็ได้ ซึ่งจะกินเวลาประมาณ 1 ชั่วโมงในกรณีที่รอ 6 confirmations นั่นเป็นเหตุผลว่าทำไมการโอน Bitcoin ถึงต้องรอเป็นชั่วโมง ไม่ใช่ว่าทุกครั้งจะทำธุรกรรมสำเร็จ ในกรณีที่จ่ายค่าธรรมเนียมในการทำธุรกรรมให้กับนักขุดน้อยเกินไป ก็เป็นไปได้ว่าธุรกรรมจะทำไม่สำเร็จภายใน 1 ชั่วโมง
<br><br>
&emsp;การป้องกันปัญหาบนระบบ Bitcoin Blockchain ทุกครั้งที่ผู้รับ ไม่ว่าจะเป็น Wallet หรือ Exchange จะรอการยืนยันธุกรรมที่ 3 – 6 confirmations เพื่อป้องกันปัญหาอย่าง “Double Spending” หรือการนำเอา Bitcoin จำนวนเดียวกันไปใช้หลายที่พร้อมกัน ทั้งนี้แต่ละ Exchange จะมีการกำหนดจำนวนครั้งการยืนยันไม่เท่ากัน ก่อนใช้งานที่ไหน เราควรศึกษาให้ดีก่อน 
</p>