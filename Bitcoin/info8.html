<h1>Smart Contract คืออะไร: เมื่อบล็อกเชนไม่ได้มีดีแค่บิทคอยน์</h1>
<p>
<br>
&emsp;Smart Contract คือ “สัญญาอัจฉริยะ” คำว่า “สัญญา” ในที่นี้ คือสัญญาการว่าจ้าง สัญญาการซื้อขาย หรือเอกสารของทางการ สิ่งนี่เริ่มจากชายคนหนึ่งนามว่า Nick Szaboที่เป็นผู้เสนอไอเดียว่าบล็อกเชนสามารถใช้บันทึกข้อตกลงของสัญญาที่สามารถดำเนินการได้ด้วยตัวเอง ไม่จำเป็นต้องมีคนกลางหรือพนักงานมานั่งตรวจสอบเอกสารทุกอย่างให้คอมพิวเตอร์ และ Smart Contract ยังโกงไม่ได้อีกด้วยเพราะทุกคนในบล็อกเชนจะเป็นพยานว่าสัญญานี้เกิดขึ้นและบรรลุจริงๆ
<br><br>
&emsp;Smart Contract เปรียบเสมือนตู้กดน้ำ ที่เราใส่เงินไปจำนวนหนึ่งถ้ามันเพียงพอกับราคาน้ำที่เราต้องการซื้อ ตู้กดน้ำจะปล่อยเครื่องดื่มนั้นออกมาให้เรา แล้วเก็บเงินจำนวนนั้นไป ถ้าเงินนั้นเกิน ตู้กดน้ำก็จะทอนเงินกลับมาให้เรา แล้วถ้าเราใส่เงินยังไม่พอ ตู้น้ำก็ยังไม่ให้สินค้าเรา และเรายังเลือกขอเงินคืนได้ด้วยการกดปุ่ม หรือเมื่อรอถึงระยะเวลาหนึ่งมันจะดีดเหรียญคืนออกมาให้เอง
<br><br>
&emsp;นี้คือการทำงานของ Smart Contract คือ คุณเขียนโค้ดคอมพิวเตอร์ขึ้นมา โดยโค้ดนี้จะบอกว่า ถ้าเกิด….แล้วจะเกิด… จากนั้นนำชุดคำสั่งโค้ดนี้ไปใส่ไว้ในบล็อกเชน สัญญาอัจฉริยะนี้ก็จะพร้อมทำงาน
<br><br>
&emsp;ตัวอย่าง: อพาร์ทเม้นท์อัจฉริยะ ถ้าเรามีอพาร์ทเม้นท์ไฮเทคอยู่ที่หนึ่ง ประตูทุกบานในอพาร์ทเม้นท์เชื่อมต่อกับอินเตอร์เน็ตเพื่อรับข้อมูลว่าจะยอมให้ผู้พักอาศัยที่มีคีย์การ์ดที่ถูกต้องผ่านเข้าห้องไปได้หรือไม่ และผู้อยู่อาศัยแต่ละคนจะมีคีย์การ์ด หรืออาจะเป็นแอพมือถือที่เอาไว้ใช้กับประตูเพื่อเข้าห้อง แต่พอถึงวันที่ต้องจ่ายค่าเช่า ผู้อยู่อาศัยสามารถโอนบิทคอยน์หรือสกุลเงินอื่นไปที่ address ที่ได้กำหนดไว้ของแต่ละห้อง ตัวโค้ด Smart Contract ที่ดูแลเรื่องนี้จะทำการตรวจสอบว่ามีเงินเข้ามาเป็นจำนวนนี้ ซึ่งถูกต้องตามจำนวนที่ต้องจ่าย ตัวบล็อกเชนจะบันทึกการจ่ายครั้งนี้ไว้ และประตูก็ยังสามารเปิดด้วยคีย์การ์ดนั้นอยู่
<br><br>
&emsp;แต่ถ้าคุณจ่ายเงินช้ากว่ากำหนด Smart Contract ก็จะทำงานในวันสุดท้ายที่ต้องจ่ายเงิน และสั่งล็อคห้องที่ค้างชำระ ไม่ให้ใช้คีย์การ์ดของลูกค้าเปิดเข้าห้องได้ บล็อกเชนและ Smart Contract เข้ามาช่วยลดภาระของผู้ดูแลอพาร์ทเม้นท์ เขาแทบจะไม่ต้องทำอะไรเลยด้วยซ้ำ
<br><br>
&emsp;ตัวอย่าง: การทำใบขับขี่ เวลาที่เราต้องไปต่อใบขับขี่ กรมขนส่งได้ส่งข้อสอบมาให้ทำแบบออนไลน์ หลังจากทำสำเร็จ Smart Contract จะทำการเช็คว่าผลสอบผ่านเกณฑ์หรือไม่ และถ้าผ่านเกณฑ์ที่กำหนดไว้ ข้อมูลการสอบครั้งนี้จะถูกบันทึกไว้
<br><br>
&emsp;จากนั้นเราก็โอนบิทคอยน์ให้กับกรมขนส่งเป็นค่าเอกสาร Smart Contract เมื่อตรวจสอบแล้วพบว่า สอบผ่าน และจ่ายเงินครบ ถือว่าบรรลุสัญญาที่ถูกตั้งไว้ ก็จะทำการส่งใบขับขี่ให้เรา แต่ไม่ใช่ใบขับขี่แบบเป็นบัตรหรือกระดาษแต่คือใบขับขี่ดิจิตอลที่อาศัยอยู่บนบล็อกเชนเช่นกัน
<br><br>
&emsp;ทุกคนจะเห็นว่าเราได้ใบขับขี่ใหม่แล้วอย่างถูกต้อง และสามารถเห็นได้ว่าใบขับขี่ยังใช้งานได้อยู่ ถ้าเกิดเราโดนเรียกตรวจเมื่อไร เราก็หยิบแอพมือถือที่ทำการดึงข้อมูลใบขับขี่ของเราออกมาจากบล็อกเชนให้คุณตำรวจดู
ในอนาคตเราคงไม่ต้องต่อแถวยาวเหยียดเพื่อรอทำใบขับขี่อีกแล้ว เราเพียงใช้ซอฟต์แวร์ในคอมพิวเตอร์ที่จำลองการขับรถแล้วให้ผู้คุมสอบตรวจดูจากระยะไกล 
</p>